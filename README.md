# Laboratorio di programmazione - MATLAB® per l'Ingegnere dell'Informazione

![LabProBook](/Files/LabProBook.jpg)

### Descrizione

Il testo è rivolto a tutti gli studenti dei corsi di Laurea in Ingegneria dell'Informazione e si pone l'obiettivo di introdurre gli elementi basilari della programmazione in linguaggio MATLAB® e le sue applicazioni in tipiche problematiche dell'Ingegneria dell'Informazione. La trattazione dei vari argomenti avviene in maniera graduale ed è arricchita da numerosi esempi applicativi. Si parte dalle nozioni elementari sui fondamenti dell'ambiente e del linguaggio MATLAB® per arrivare, passo dopo passo, al suo utilizzo in applicazioni non banali. Il codice di tutti gli esempi proposti nel testo è reso disponibile online per il download.

Concettualmente il testo è suddiviso in quattro parti. La prima parte è dedicata all'introduzione dell'ambiente di sviluppo MATLAB® e alle nozioni fondamentali del linguaggio di programmazione, come ad esempio, la gestione dei tipi di dato, dei vettori e delle matrici, della produzione dei grafici e la creazione di funzioni. La seconda parte descrive, invece, tematiche caratteristiche dell'Ingegneria dell'Informazione, come la rappresentazione numerica dei segnali, la FFT, il filtraggio, le modulazioni, le immagini e così via. La terza parte vuole fornire i rudimenti per un utilizzo basilare di Simulink®, uno strumento che consente in modo rapido di effettuare simulazioni complete di sistemi complessi. Infine, la quarta parte è dedicata ad un uso avanzato del linguaggio MATLAB®, come ad esempio, la parallelizzazione del codice e la sua traduzione in linguaggio macchina.

Il libro è nato dall'esperienza dell'autore nell'insegnamento di MATLAB® nel corso di Laurea in Ingegneria delle Comunicazioni tenuto presso Sapienza Università di Roma. Il libro va inteso come un manuale pratico: il lettore dovrebbe leggere il libro seduto davanti al computer, digitando gli esempi man mano che si presentano. I numerosi esercizi in fondo ad ogni capitolo forniscono al lettore volenteroso un sistema immediato di valutazione delle proprie nuove capacità.



### Indice

1. Introduzione

**I Le Basi di MATLAB**

2. L'ambiente di lavoro
3. I tipi di dato
4. Le funzioni di base
5. Il controllo di flusso
6. I vettori e le matrici
7. Le celle e le tabelle
8. I polinomi
9. I grafici
10. La statistica
11. L'input e l'output
12. Creare nuove funzioni
13. Il calcolo simbolico
14. Metodi numerici
15. Il debugger e il profiler
16. Matlab e gli oggetti
17. Le GUI

**II MATLAB per l’Ingegnere dell'Informazione**

18. Lavorare con i segnali
19. Il filtraggio
20. Correlazione e predizione
21. L'ottimizzazione
22. I sistemi di controlli
23. Le modulazioni
24. Le immagini 

**III Simulink**

25. Introduzione a Simulink
26. Le basi di Simulink 

**IV Uso avanzato di MATLAB**

27. Il miglioramento delle prestazioni
28. Il Coder di MATLAB
29. Il Compiler di MATLAB
30. Il Polyspace
31. Il Coder di Simulink
